---
title: Front-End Vue
description: ისწავლე ყველაზე მარტივი და მოსახერხებელი Front-End ტექნოლოგია!
---

25 სექტემბრიდან Bitcamp გთავაზობთ Vue.js-ის სასწავლო პროგრამას. თუ უკვე გაქვთ გარკვეული ცოდნა ვებისა და პროგრამირების საფუძვლებში, ეს პროგრამა დაგეხმარებათ, გამოიყენოთ თქვენი უნარები Javascript-ის სწორედ ამ - სიმარტივითა და მოქნილობით გამორჩეულ ბიბლიოთეკაში.

## როგორი იქნება სასწავლო პროცესი?

---

Vue.js-ის შემსწავლელი პროგრამა, როგორც Bitcamp-ის სხვა პროგრამები, მოიცავს ლექციებს, სემინარებსა და სამენტორო სერვისს. კვირაში ჩატარდება 2 თეორიული ლექცია დღის საათებში, ხოლო საღამოს საათებში - სემინარები. პროგრამის განმავლობაში მუდმივად იმუშავებთ პრაქტიკული დავალებების შესრულებაზე, ისევე, როგორც დამატებით პროექტზე. შეგეძლებათ, ისარგებლოთ სამენტორო მომსახურებით - აირჩევთ პირად მენტორს, რომელთანაც კომუნიკაცია დაგეხმარებათ, სწორად შეასრულოთ პრაქტიკული დავალებები, შეთანხმებულ დროს გაიაროთ კონსულტაცია საკუთარი პროგრესის, მიზნებისა და ამოცანების შესახებ. მენტორი თქვენივე საჭიროებებიდან გამომდინარე, თქვენთან ინდივიდუალურად იმუშავებს.

## ცოტა რამ Vue.js-ზე:

---

Vue.js, რომელსაც ჩვეულებრივ Vue-ს უწოდებენ, JavaScript-ის ბიბლიოთეკაა, რომელიც გამოიყენება მომხმარებლის ინტერფეისების და ვებ აპლიკაციების შესაქმნელად. ეს, საკმაოდ “ახალგაზრდა” ფრონტ-ენდ ბიბლიოთეკა პირველად მხოლოდ 9 წლის წინ - 2014 წელს გამოჩნდა და ვებ დეველოპმენტის სამყაროში პოპულარობა მისი სიმარტივის, მოქნილობისა და ძლიერი მახასიათებლების გამო მოიპოვა.

არსებითად, Vue.js პროგრესული ბიბლიოთეკაა - ის ნებისმიერი ზომის პროექტების დეველოპმენტისთვის გამოიყენება - Vue.js შესაფერისია როგორც მცირე, ერთგვერდიანი აპლიკაციებისთვის ასაწყობად, ასევე დიდი, რთული პროექტებისთვის. Vue.js მიჰყვება კომპონენტებზე დაფუძნებულ არქიტექტურას, სადაც მომხმარებლის ინტერფეისი იყოფა მრავალჯერად გამოყენებად კომპონენტებად, რაც კოდის განვითარებასა და შენარჩუნებას უფრო მართვადს ხდის.

## სასწავლო პროგრამის აღწერა:

---

### პირველი ეტაპი: Vue.js-ის საფუძვლები

სასწავლო პროგრამა დაიწყება Vue.js-ის 0-დან შესწავლით - პირველი თვის განმავლობაში ჩატარდება ლექციები და სემინარები ბიბლიოთეკის საფუძვლებზე. პირველი ეტაპი მოიცავს შესავალს, data binding პრაქტიკებს, დირექტივებს, სტილებს, სიცოცხლის ციკლებს, კომპონენტებს, prop-ებს, event-ებს და სხვა.

გთავაზობთ ყოვლისმომცველი თეორიული და პრაქტიკული ცოდნის მოცემას, პირადი მენტორი კი დაგეხმარებათ, თქვენი Vue-სთან პირველი შეხება მაქსიმალური პირველადი გამოცდილების მომცემი გახდეს. ამ ეტაპის დაწყებისთანავე დაიწყებთ ნასწავლთან შესაბამისი პრაქტიკული დავალებების შესრულებას, რომელიც Vue.js-სთან “დაგამეგობრებთ”.

---

### მეორე ეტაპი: ცოდნის გამყარება Vue.js-ში

მეორე თვის განმავლობაში, Vue.js-ის ცოდნას უკვე ახალ ეტაპზე აიყვანთ. საფუძვლებს დაემატება უფრო რთული და დახვეწილი პრაქტიკების შესწავლა, Vue.js-სთან მუშაობისთვის მეტი უნარის ჩამოყალიბებისა და გამყარებისთვის. ამ ეტაპზე შეისწავლით Slot-ებს, დინამიურ კომპონენტებს, Vue Router-ს, Vuex State Management-ს, Composition API-ს, ფორმებთან მუშაობას და ბევრ სხვა, რეალური front-end აპლიკაციებისთვის მნიშვნელოვან და აუცილებელ კონცეფციებს. პროექტებშიც და პირად მენტორთან მუშაობის დროსაც სწორედ ამ კონცეფციებზე ვკონცენტრირდებით.

---

### მესამე ეტაპი: Vue.js-ის დაუფლება

მესამე და ბოლო თვის განმავლობაში ვკონცენტრირდებით როგორც უკვე ნასწავლის გამოყენებაზე, ასევე უფრო ფართო თემების დამატებაზე, როგორიცაა ტესტირება, Vue.js-ის TypeScript-თან ინტეგრირება, პერფორმანსის ოპტიმიზაცია, CSS ბიბლიოთეკების გამოყენება Vue.js-ის აპლიკაციაში, ანიმაციები და ტრანზიციები და საუკეთესო პრაქტიკები. ამ დროისთვის თქვენ გექნებათ Vue.js-ში ყოვლისმომცველი ცოდნა და შეძლებთ, დაგროვილი უნარების სინთეზი გამოიყენოთ, და აღჭურვილი იქნებით ინფორმაციით ყველა იმ პრაქტიკაზე და კონცეფციაზე, რაც სრულყოფილი Vue.js აპლიკაციების ასაწყობად გამოიყენება.

---

### Extra:

პროგრამის დავალებების ერთი ხაზი მაქსიმალურად მოგცემთ შესაძლებლობას, თქვენ თავად სცადოთ ის, რაც თეორიულად ისწავლეთ - იყოთ შემოქმედებითები, მოიფიქროთ იდეა, როგორ დანერგავთ ამ ცოდნას კონკრეტული აპლიკაციის შექმნით, როგორ განავითარებთ ამ აპლიკაციას დროთა განმავლობაში - რას ამოიღებთ, რას დაამატებთ, რას გადააწყობთ, და როგორ გააუმჯობესებთ კოდს. პროგრამის განმავლობაში კი ჩაინიშნება დამატებითი შეხვედრა თქვენი პირადი პროექტების განსახილველად.

---

მუდმივად განვითარებადი ვებ-დეველოპმენტის სფეროში ფეხის აწყობა პროგრამირების შესწავლის გზაზე მნიშვნელოვანია, ჩვენი Vue.js 